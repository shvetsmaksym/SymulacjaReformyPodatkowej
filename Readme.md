# Krótki opis
To zadanie pochodzi z zestawu możliwych prac konkursowych opublikowanych przez Ministerstwo Finansów w ramach I edycji programu stażowego Analityczni Liderzy. Więcej informacji na stronie: https://www.gov.pl/web/finanse/analityczni-liderzy


# Polecenia
W pewnym państwie mieszkańcy uzyskują dochody wyłącznie z trzech źródeł: pracy najemnej, działalności gospodarczej i sprzedaży papierów wartościowych. Dochody z pracy najemnej są opodatkowane w inny sposób niż dochody z działalności gospodarczej i dochody kapitałowe. 
Dochody z pracy najemnej opodatkowane są według progresywnej skali podatkowej, gdzie x to podstawa opodatkowania:
- W przedziale x ∈[0;10 000) krańcowa stawka podatkowa wynosi 0%
- W przedziale x ∈[10 000;70 000) krańcowa stawka podatkowa wynosi 20%
- W przedziale x ∈[70 000;∞) krańcowa stawka podatkowa wynosi 30%

Dochody z działalności gospodarczej i dochody kapitałowe są opodatkowane liniową stawką 20%. 
Podstawa opodatkowania stanowi sumę dochodów tylko z tych źródeł, z których podatnik osiągnął nieujemny dochód.

> W kolejnym roku planowana jest następująca reforma podatkowa: pracownicy najemni skorzystają z dodatkowej ulgi podatkowej maksymalnie w wysokości 1000 jednostek pieniężnych rocznie. Ulga pomniejszy podatek wyłącznie na skali podatkowej. Część niewykorzystanej ulgi przepada (jeżeli nie wystarcza podatku, aby odliczyć całą ulgę). Reforma ma być w całości sfinansowana poprzez dodanie progu podatkowego, powyżej którego krańcowa stawka podatkowa wyniesie 40%. Podatek będzie obliczany od nadwyżki sumy nieujemnych dochodów ze wszystkich źródeł ponad tym progiem.

# Pytanie
Na jakim poziomie powinien być ustalony próg podatkowy, aby reforma była neutralna dla sektora finansów publicznych (nie generowała kosztów, ani zysków dla sektora finansów publicznych), przy założeniu braku efektów behawioralnych? Proszę podać wysokość progu podatkowego zaokrągloną do najbliższej wartości całkowitej.
